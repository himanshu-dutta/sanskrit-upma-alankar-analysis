sentence
vāgarthāviva saṃpṛktau vāgarthapratipattaye। jagataḥ pitarau vande pārvatīparameśvarau॥
vaivasvato manurnāma mānanīyo manīṣiṇām। āsīnmahīkṣitāmādyaḥ praṇavaśchandasāmiva॥
sa rājyaṃ guruṇā dattaṃ pratipadyādhikaṃ babhau| dinānte nihitaṃ tejaḥ savitreva hutāśanaḥ॥
rathī niṣaṅgī kavacī dhanuṣmāndṛptaḥ sa rājanyakamekavīraḥ। nivārayāmāsa mahāvarāhaḥ kalpakṣayodvṛttamivārṇavāmbhaḥ॥
pralobhitāpyākṛtilobhanīyā vidarbharājāvarajā tayaivam| tasmādapāvartata dūrakṛṣṭā nītyeva lakṣmīḥ pratikūladaivāt॥
tamudvahantam pathi bhojakanyām rurodha rājanyagaṇa sa dṛptaḥ। balipradiṣṭām śriyamādadānam traivikramam pādamivendraśatruḥ॥
kaikeyyāstanayo jajñe bharato nāma śīlavān। janayitrīmalamcakre yaḥ praśraya iva śriyam॥
daśānanakirīṭebhyastatkṣaṇam rākṣasaśriyaḥ। maṇivyājena paryastāḥ pṛthivyāmaśrubindavaḥ॥
dṛṣṭasāramatha rudrakārmuke vīryaśulkamabhinandya maithilaḥ। rāghavāya tanayāmayonijām rūpiṇīm śriyamiva nyavedayat॥
babhau tamanugacchantī videhādhipateḥ sutā। pratiṣiddhāpi kaikeyyā lakṣmīriva guṇonmukhī॥
tasmātsamudrādiva mathyamānāt udvṛttanakrātsahasonmamajja। lakṣmyeva sārdham surarājavṛkṣaḥ kanyām puraskṛtya bhujaṃgarājaḥ ॥
pratyabravīccainamiṣuprayoge tatpūrvabhaṅge vitathaprayatnaḥ। jaḍīkṛtastryambakavīkṣaṇena vajraṃ mumukṣanniva vajrapāṇiḥ॥
pratijagrāha kāliṅgastamastrairgajasādhanaḥ| pakṣacchedodyataṃ śakraṃ śilāvarṣīva parvataḥ॥
sa kadācidavekṣitaprajaḥ saha devyā vijahāra suprajāḥ| nagaropavane śacīsakho marutām pālayiteva nandane॥
ubhayameva vadanti manīṣiṇaḥ samayavarṣitayā kṛtakarmaṇām। balaniṣudanamarthapatim ca tam śramanudam manudaṇḍadharānvayam॥
sītā tamutthāpya jagāda vākyam prītāsmi te saumya cirāya jīva। biḍaujasā viṣṇurivāgrajena bhrātrā yadittham paravānasi tvam ॥
tamabhyanandatpraṇatam lavaṇāntakamagrajaḥ। kālanemivadhātprītasturāṣāḍiva śārṅgiṇam॥
sā sādhusādhāraṇapārthivarddheḥ sthitvā purastātpurahūtabhāsaḥ। jetuḥ pareṣām jayaśabdapūrvam tasyāñjalim bandhumato babandha ॥
tenāvarodhapramadāsakhena vigāhamānena saridvarām tām। ākāśagaṅgāratirapsarobhirvṛto marutvānanuyātalīlaḥ ॥
cāru nṛtyavigame sa tanmukham svedabhinnatilakam pariśramāt। premadattavadanānilaḥ piban atyajīvadamarālakeśvarau॥
kaṇḍūyamānena kaṭaṃ kadācidvanyadvipenonmathitā tvagasya। athainamadrestanayā śuśoca senānyamālīḍhamivāsurāstraiḥ॥
brāhme muhūrte kila tasya devī kumārakalpaṃ suṣuve kumāram| ataḥ pitā brahmaṇa eva nāmnā tamātmajanmānamajaṃ cakāra॥
athopayantrā sadṛśeṇa yuktām skandena sākṣādiva devasenām। svasāramādāya vidarbhanāthaḥ purapraveśābhimukho babhūva॥
adhigatam vidhivadyadapālayatprakṛtimaṇḍalamātmakulocitam। abhavadasya tato guṇavattaram sanagaram nagarandhrakaraujasaḥ॥
tam kṛpāmṛduravekṣya bhārgavam rāghavaḥ skhalitavīryamātmani। svam ca saṃhitamamoghamāśugam vyājahāra harasūnusaṃnibhaḥ॥
sarvāsu mātuṣvapi vatsalatvāt sa nirviśeṣapratipattirāsīt। ṣaḍānanāpītapayodharāsu netā camūnāmiva kṛttikāsu ॥
pitryamaṃśamupavītalakṣaṇam mātṛkam ca dhanurūrjitam dadhat। yaḥ sasoma iva gharmadīdhitiḥ sadvijihva iva candanadrumaḥ॥
nāma rāma iti tulyamātmaje vartamānamahite ca dāruṇe। hṛdyamasya bhayadāyi cābhavad ratnajātamiva hārasarpayoḥ॥
sa śuśruvānmātari bhārgavena piturniyogātprahṛtam dviṣadvat। pratyagrahīdagrajaśāsanam tat ājñyā gurūṇāṃ hyavicāraṇīyā ॥
samatayā vasuvṛṣṭivisarjanainiyamanādasatām ca narādhipaḥ। anuyayau yamapuṇyajaneśvarau savaruṇāvaruṇāgrasaram rucā॥
yaccakāra vivaram śilāghane tāḍakorasi sa rāmasāyakaḥ। apraviṣṭaviṣayasya rakṣasām dvāratāmagamadantakasya tat॥
vināśāttasya vṛkṣasya rakṣastasmai mahopalam। prajighāya kṛtāntasya muṣṭim pṛthagiva sthitam॥
atha nayanasamutthaṃ jyotiratreriva dyauḥ surasaridiva tejo vahniniṣṭhyūtamaiśam। narapatikulabhūtyai garbhamādhatta rājñī gurubhirabhiniviṣṭaṃ lokapālānubhāvaiḥ॥
umāvṛṣāṅkau śarajanmanā yathā yathā jayantena śacīpurandarau| tathā nṛpaḥ sā ca sutena māgadhī nanandatustatsadṛśena tatsamau॥
amaṃsta cānena parārdhyajanmanā sthiterabhettā sthitimantamanvayam| svamūrtibhedena guṇāgryavartinā patiḥ prajānāmiva sargamātmanaḥ॥
prajānāmeva bhūtyarthaṃ sa tābhyo balimagrahīt। sahasraguṇamutsraṣṭumādatte hi rasaṃ raviḥ॥
dhiyaḥ samagraiḥ sa guṇairudāradhīḥ kramāccatasraścaturarṇavopamāḥ| tatāra vidyāḥ pavanātipātibhirdiśo haridbhirharitāmiveśvaraḥ॥
yathā prahlādanāccandraḥ pratāpāttapano yathā| tathaiva so'bhūdanvartho rājā prakṛtirañjanāt॥
tataḥ pratasthe kauberīṃ bhāsvāniva raghurdiśam| śarairusrairivodīcyānuddhariṣyan rasāniva॥
itthaṃ prayujyāśiṣamagrajanmā rājñe pratīyāya guroḥ sakāśam| rājāpi lebhe sutamāśu tasmādālokamarkādiva jīvalokaḥ॥
yāvatpratāpanidhirākramate na bhānu- rahnāya tāvadaruṇena tamo nirastam| āyodhanāgrasaratāṃ tvayi vīra yāte kiṃ vā ripūṃstava guruḥ svayamucchinatti॥
pāṇḍyo'yamaṃsārpitalambahāraḥ kḷptāṅgarāgo haricandanena| ābhāti bālātaparaktasānuḥ sanirjharodgāra ivādrirājaḥ॥
so'stravrajaiśchannarathaḥ pareṣām dhvajāgramātreṇa babhūva lakṣyaḥ। nīhāramagno dinapūrvabhāgaḥ kiṃcitprakāśena vivasvateva॥
praśamasthitapūrvapārthivam kulamabhyadyatanūtaneśvaram| nabhasā nibhṛtendunā tulāmuditārkeṇa samāruroha tat॥
daśaraśmiśatopamadyutim yaśasā dikṣu daśasvapi śrutam| daśapūrvaratham yamākhyayā daśakaṇṭhārigurum vidurbudhāḥ॥
ṛṣidevagaṇasvadhābhujām śrutayāgaprasavaiḥ sa pārthivaḥ| anṛṇatvamupeyivānbabhau paridhermukta ivoṣṇadīdhitiḥ॥
kṛśānurapadhūmatvātprasannatvātprabhākaraḥ। rakṣoviprakṛtāvāstāmapaviddhaśucāviva॥
tābhirgarbhaḥ prajābhūtyai dadhre devāmśasambhavaḥ। saurībhiriva nāḍībhiramṛtākhyābhirammayaḥ॥
tatra dīkṣitamṛṣim rarakṣatuḥ vighnato daśarathātmajau śaraiḥ। lokamandhatamasātkramoditau raśmibhiḥ śaśidivākarāviva॥
tāvubhāvapi parasparasthitau vardhamānaparihīnatejasau। paśyati sma janatā dinātyaye pārvaṇau śaśidivākarāviva॥
prayayāvātitheyeṣu vasannṛṣikuleṣu saḥ। dakṣiṇām diśamṛkṣeṣu vārṣikeṣviva bhāskaraḥ॥
bālārkapratimevāpsu vīcibhinnā patiṣyataḥ। rarāja rakṣaḥkāyasya kaṇṭhacchedaparamparā॥
ādiṣṭavartmā munibhiḥ sa gacchaṃstapasām varaḥ। virarāja rathapraṣṭhairvālakhilyairivāṃśumān॥
na tasya maṇḍale rājño nyastapraṇidhidīdhiteḥ। adṛṣṭamabhavatkiṃcidvyabhrasyeva vivasvataḥ॥
duritaṃ darśanena ghnaṃstattvārthena nudaṃstamaḥ। prajāḥ svatantrayāṃcakre śaśvatsūrya ivoditaḥ॥
vidheḥ sāyantanasyānte sa dadarśa taponidhim। anvāsitamarundhatyā svāhayeva havirbhujam॥
marutprayuktāśca marutsakhābhaṃ tamarcyamārādabhivartamānam। avākiranbālalatāḥ prasūnairācāralājairiva paurakanyāḥ॥
sa rājyaṃ guruṇā dattaṃ pratipadyādhikaṃ babhau| dinānte nihitaṃ tejaḥ savitreva hutāśanaḥ॥
dilīpānantaraṃ rājye taṃ niśamya pratiṣṭhitam| pūrvaṃ pradhūmito rājñāṃ hṛdaye'gnirivotthitaḥ॥
tasmai samyagghuto vahnirvājinīrājanāvidhau| pradakṣiṇārcirvyājena hasteneva jayaṃ dadau॥
hutahutāśanadīpti vanaśriyaḥ pratinidhiḥ kanakābharaṇasya yat। yuvatayaḥ kusumaṃ dadhurāhitam tadalake dalakesarapeśalam॥
śāpo'pyadṛṣṭatanayānanapadmaśobhe sānugraho bhagavatā mayi pātito'yam। kṛṣyām dahannapi khalu kṣitimindhaneddho bījaprarohajananīm jvalanaḥ karoti॥
svābhāvikam vinītatvam teṣām vinayakarmaṇā। mumūrccha sahajam tejo haviṣeva havirbhujām॥
teṣām dvayordvayoraikyam bibhide na kadācana। yathā vāyurvibhāvasvoryathā candrasamudrayoḥ॥
maithilaḥ sapadi satyasaṃgaro rāghavāya tanayāmayonijām। saṃnidhau dyutimatastaponidhe ragnisākṣika ivātisṛṣṭavān॥
kṣatriyāntakaraṇo'pi vikramaḥ tena māmavati nājite tvayi। pāvakasya mahimā sa gaṇyate kakṣavajjalati sāgare'pi yaḥ॥
dhūmadhūmro vasāgandhī jvālābabhruśiroruhaḥ। kravyādgaṇaparīvāraścitāgniriva jaṃgamaḥ॥
aṃśe hiraṇyākṣaripoḥ sa jāte hiraṇyanābhe tanaye nayajñaḥ। dviṣāmasahyaḥ sutarām tarūṇām hiraṇyaretā iva sānilo'bhūt॥
agnivarṇamabhiṣicya rāghavaḥ sve pade tanayamagnitejasam। śiśriye śrutavatāmapaścimaḥ paścime vayasi naimiṣam vaśī॥
tadanvaye śuddhimati prasūtaḥ śuddhimattaraḥ। dilīpa iti rājendurinduḥ kṣīranidhāviva॥
kāpyabhikhyā tayorāsīdvrajatoḥ śuddhaveṣayoḥ। himanirmuktayoryoge citrācandramasoriva॥
lalāṭodayamābhugnaṃ pallavasnigdhapāṭalā। bibhratī śvetaromāṅkaṃ sandhyeva śaśinaṃ navam॥
tasyālameṣā kṣudhitasya tṛptyai pradiṣṭakālā parameśvareṇa। upasthitā śoṇitapāraṇā me suradviṣaścāndramasī sudheva॥
tasyāḥ prasannendumukhaprasādaṃ gururnṛpāṇāṃ gurave nivedya। praharṣacihnānumitaṃ priyāyai śaśaṃsa vācā punaruktameva॥
tamāhitautsukyamadarśanena prajāḥ prajārthavratakarśitāṅgam। netraiḥ papustṛptimanāpnuvadbhirnavodayaṃ nāthamivauṣadhīnām॥
janāya śuddhāntacarāya śaṃsate kumārajanmāmṛtasaṃmitākṣaram| ādeyamāsīttrayameva bhūpateḥ śaśiprabhaṃ chatramubhe ca cāmare॥
nivātapadmastimitena cakṣuṣā nṛpasya kāntaṃ pibataḥ sutānanam| mahodadheḥ pūra ivendudarśanādguruḥ praharṣaḥ prababhūva nātmani॥
pituḥ prayatnātsa samagrasaṃpadaḥ śubhaiḥ śarīrāvayavairdine dine| pupoṣa vṛddhiṃ haridaśvadīdhiteranupraveśādiva bālacandramāḥ॥
athāsya godānavidheranantaraṃ vivāhadīkṣāṃ niravartayadguruḥ| narendrakanyāstamavāpya satpatiṃ tamonudaṃ dakṣasutā ivābabhuḥ॥
sthāne bhavānekanarādhipaḥ sannakiṃcanatvaṃ makhajaṃ vyanakti| paryāyapītasya surairhimāṃśoḥ kalākṣayaḥ ślāghyataro hi vṛddheḥ॥
nidrāvaśena bhavatāpyanavekṣamāṇā paryutsukatvamabalā niśi khaṇḍiteva| lakṣmīrvinodayati yena digantalambī so'pi tvadānanaruciṃ vijahāti candraḥ॥
kāmaṃ nṛpāḥ santu sahasraśo'nye rājanvatīmāhuranena bhūmim| nakṣatratārāgrahasaṃkulāpi jyotiṣmatī candramasaiva rātriḥ॥
tataḥ param duḥprasaham dviṣadbhirnṛpam niyuktā pratihārabhūmau| nidarśayāmāsa viśeṣadṛśyamindum navotthānamivendumatyai॥
yasyātmagehe nayanābhirāmā kāntirhimāṃśoriva saṃniviṣṭā| harmyāgrasaṃrūḍhatṛṇāṅkureṣu tejo'viṣahyam ripumandireṣu॥
śaśinamupagateyam kaumudī meghamuktaṃ jalanidhimanurūpam jahnukanyāvatīrṇā| iti samaguṇayogaprītayastatra paurāḥ śravaṇakaṭu nṛpāṇāmekavākyam vivavruḥ॥
senāniveśānpṛthivīkṣito'pi jagmurvibhātagrahamandabhāsaḥ। bhojyām prati vyarthamanorathatvādrūpeṣu veśeṣu ca sābhyasūyā॥
tisrastrilokaprathitena sārdhamajena mārge vasatīruṣitvā। tasmādapāvartata kuṇḍineśaḥ parvātyaye soma ivoṣṇaraśmeḥ॥
śaṅkhasvanābhijñatayā nivṛttāstam sannaśatrum dadṛśuḥ svayodhāḥ। nimīlitānāmiva paṅkajānām madhye sphurantaṃ pratimāśaśāṅkam॥
praśamasthitapūrvapārthivam kulamabhyadyatanūtaneśvaram| nabhasā nibhṛtendunā tulāmuditārkeṇa samāruroha tat॥
kṣaṇamātrasakhīm sujātayoḥ stanayostāmavalokya vihvalā| nimimīla narottamapriyā hṛtacandrā tamaseva kaumudī॥
patiraṅkaniṣaṇṇayā tayā karaṇāpāyavibhinnavarṇayā| samalakṣyata bibhradāvilām mṛgalekhāmuṣasīva candramāḥ॥
sa viveśa purīm tayā vinā kṣaṇadāpāyaśaśāṅkadarśanaḥ| parivāhamivāvalokayansvaśucaḥ pauravadhūmukhāśruṣu॥
upagato'pi ca maṇḍalanābhitāmanuditānyasitātapavāraṇaḥ। śriyamavekṣya sa randhracalāmabhudanalaso'nalasomasamadyutiḥ॥
kṛśānurapadhūmatvātprasannatvātprabhākaraḥ। rakṣoviprakṛtāvāstāmapaviddhaśucāviva॥
tatra dīkṣitamṛṣim rarakṣatuḥ vighnato daśarathātmajau śaraiḥ। lokamandhatamasātkramoditau raśmibhiḥ śaśidivākarāviva॥
pitryamaṃśamupavītalakṣaṇam mātṛkam ca dhanurūrjitam dadhat। yaḥ sasoma iva gharmadīdhitiḥ sadvijihva iva candanadrumaḥ॥
tāvubhāvapi parasparasthitau vardhamānaparihīnatejasau। paśyati sma janatā dinātyaye pārvaṇau śaśidivākarāviva॥
saṃdhyābhrakapiśastasya virādho nāma rākṣasaḥ। atiṣṭhanmārgamāvṛtya rāmasyendoriva grahaḥ॥
vibhakta ātmā vibhustāsāmekaḥ kukṣiṣvanekadhā। uvāsa pratimācandraḥ prasannānāmapāmiva॥
teṣām dvayordvayoraikyam bibhide na kadācana। yathā vāyurvibhāvasvoryathā candrasamudrayoḥ॥
saṃrambham maithilīhāsaḥ kṣaṇasaumyām nināya tām। nivātastimitām velām candrodaya ivodadheḥ॥
etanmumunermānini śātakarṇeḥ pañcāpsaro nāma vihāravāri। ābhāti paryantavanamvidūrāt meghāntarālakṣyamivendubimbam॥
kvacitprabhā cāndramasī tamobhiśchāyāvilīnaiḥ śabalīkṛteva। anyatra śubhrā śaradabhralekhā randhreṣvivālakṣyanabhaḥpradeśā॥
bhūyastato raghupatirvilasatpatāka madhyāsta kāmagati sāvarajo vimānam। doṣātanambudhabṛhaspatiyogadṛśya stārāpatistaralavidyudivābhravṛndam॥
tatreśvareṇa jagatāmpralayādivorvīṃ varṣātyayena rucamabhraghanādivendoḥ। rāmeṇa maithilasutāmdaśakaṇṭhakṛcchrā tpratyuddhṛtāmdhṛtimatīmbharato vavande॥
avaimi caināmanagheti kiṃtu lokāpavādo balavānmato me। chāyā hi bhūmeḥ śaśino malatvena āropitā śuddhimataḥ prajābhiḥ ॥
babhūva rāmaḥ sahasā sabāṣpaḥ tuṣāravarṣīva sahasyacandraḥ। kaulīnabhītena gṛhānnirastā na tena vaidehasutā manastaḥ ॥
raghunātho'pyagastyena mārgasaṃdarśitātmanā। mahaujasā saṃyuyuje śaratkāla ivendunā॥
saṃdaṣṭavastreṣvabalānitambeṣu induprakāśāntaritoḍutulyāḥ। amī jalāpūritasūtramārgā maunam bhajante raśanākalāpāḥ ॥
taṃ svasā nāgarājasya kumudasya kumudvatī। anvagātkumudānandan śaśāṅkamiva kaumudī॥
babhau bhūyaḥ kumāratvādādhirājyamavāpya saḥ। rekhābhāvādupārūḍhaḥ sāmagryamiva candramāḥ॥
pravṛddhau hrīyate candraḥ samudro'pi tathāvidhaḥ। sa tu tatsamavṛddhiśca na cābhūttāviva kṣayī॥
indoragatayaḥ padme sūryasya kumudeṃ'śavaḥ। guṇāstasya vipakṣe'pi guṇino lebhire'ntaram॥
navendunā tannabhasopameyam śābaikasiṃhena ca kānanena। raghoḥ kulam kuṭmalapuṣkareṇa toyena cāprauḍhanarendramāsīt॥
yoṣitāmuḍupaterivārciṣām sparśanivṛtimasāvavāpnuvan। āruroha kumudākaropamām rātri jāgaraparo divāśayaḥ॥
taṃ pramattamapi na prabhāvataḥ śekurākramitumanyapārthivāḥ। āmayastu ratirāgasaṃbhavo dakṣaśāpa iva candramakṣiṇot॥
vyoma paścimakalāsthitendu vā paṅkaśeṣamiva gharmapalvalam। rājñi tatkulamabhūtkṣayāture vāmanārciriva dīpabhājanam॥
tau videhanagarīnivāsinām gām gatāviva divaḥ punarvasū। manyate sma pibatām vilocanaiḥ pakṣmapātamapi vañcanām manaḥ॥
vaidehi paśya''malayādvibhaktam matsetunā phenilamamburāśim। chāyāpatheneva śaratprasannam ākāśamāviṣkṛtacārutāram॥
atha nabhasya iva tridaśāyudham kanakapiṅgataḍidguṇasamyutam। dhanuradhijyamanādhirupādade naravaro ravaroṣitakesarī॥
mātṛvargacaraṇaspṛśau muneḥ tau prapadya padavīm mahaujasaḥ। rejaturgativaśātpravartinau bhāskarasya madhumādhavāviva॥
sa jahāra tayormadhye maithilīm lokaśoṣaṇaḥ। nabhonabhasyayorvṛṣṭimavagraha ivāntare॥
prajāstadguruṇā nadyo nabhaseva vivardhitāḥ। tasmiṃstu bhūyasīn vṛddhin nabhasye tā ivāyayuḥ॥
nabhaścarairgītayaśāḥ sa lebhe nabhastalaśyāmatanum tanūjam। khyātam nabhaḥśabdamayena nāmnā kāntam nabhomāsamiva prajānām॥
tam bhāvārtham prasavasamayākāṅkṣiṇīnām prajānā mantargūḍham kṣitiriva nabhobījamuṣṭim dadhānā। maulaiḥ sārdham sthavirasacivairhemasiṃhāsanasthā rājñī rājyam vidhivadaśiṣadbharturavyāhatājñā॥
tāmarpayāmāsa ca śokadīnām tadāgamaprītiṣu tāpasīṣu। nirviṣṭasārām pitṛbhirhimāṃśoḥ ntyām kalām darśa ivauṣadhīṣu ॥
ariṣṭaśayyāṃ parito visāriṇā sujanmanastasya nijena tejasā| niśīthadīpāḥ sahasā hatatviṣo babhūvurālekhyasamarpitā iva॥
rūpaṃ tadojasvi tadeva vīryaṃ tadeva naisargikamunnatatvam| na kāraṇātsvādbibhide kumāraḥ pravartito dīpa iva pradīpāt॥
saṃcāriṇī dīpaśikheva rātrau yam yam vyatīyāya patiṃvarā sā| narendramārgāṭṭa iva prapede vivarṇabhāvam sa sa bhūmipālaḥ॥
vapuṣā karaṇojjhitena sā nipatantī patimapyapātayat| nanu tailaniṣekabindunā saha dīpārcirupaiti medinīm॥
nirviṣṭaviṣayasnehaḥ sa daśāntamupeyivān। āsīdāsannanirvāṇaḥ pradīpārcirivoṣasi॥
sa tvanekavanitāsakho'pi san pāvanīmanavalokya saṃtatim। vaidyayatnaparibhāvinam gadam na pradīpa iva vāyumatyagāt॥
snigdhagambhīranirghoṣamekaṃ syandanamāśritau। prāvṛṣeṇyaṃ payovāhaṃ vidyudairāratāviva॥
kumārabhṛtyākuśalairanuṣṭhite bhiṣagbhirāptairatha garbhabharmaṇi| patiḥ pratītaḥ prasavonmukhīṃ priyāṃ dadarśa kāle divamabhritāmiva॥
raghoravaṣṭambhamayena patriṇā hṛdi kṣato gotrabhidapyamarṣaṇaḥ| navāmbudānīkamuhūrtalāñchane dhanuṣyamoghaṃ samadhatta sāyakam॥
