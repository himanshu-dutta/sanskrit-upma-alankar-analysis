sentence
sarvadābhigataḥ sadbhiḥ samudra iva sindhubhiḥ ।
āryaḥ sarvasamaścaiva sadaiva priyadarśanaḥ ।।
rāmaḥ samudra iva gāmbhīrye
rāmaḥ dhairyeṇa himavāniva
rāmaḥ viṣṇunā sadṛśo vīrye
rāmaḥ somavat priyadarśanaḥ
rāmaḥ kālāgnisadṛśaḥ krodhe
rāmaḥ kṣamayā pṛthivīsamaḥ
rāmaḥ dhanadena samaḥ tyāge
rāmaḥ satye dharmaḥ iva aparaḥ
sītā api anugatā rāmaṃ śaśinaṃ rohiṇī yathā
ṛṣīṇām agnikalpānāṃ
tāṃ tu rājā daśaratho mahārāṣṭravivardhana: ।
purīmāvāsayāmāsa divaṃ devapatiryathā ।।
bhrātarau svarasaṃpannau gandharvāviva rūpiṇau |
gaṅgāsamaṃ tīrthaṃ nāsti
mātṛsamo guruḥ nāsti
maharṣikalpo rājarṣiḥ triṣu lokeṣu viśrutaḥ|
pālitā sā purī śreṣṭhā indreṇeva amarāvatī |
nityamattaiḥ sadā pūrṇā nāgaiḥ acalasaṃnibhaiḥ
tāṃ purīṃ sa mahātejā rājā daśaratho mahān |
śaśāsa śamitāmitro nakṣatrāṇīva candramāḥ|
sa śaśāsa jagad rājā divi devapatiryathā |
tāsāṃ tenātikāntena vacanena suvarcasām |
mukhapadmānyaśobhanta padmānīva himātyaye ||"
vānarāḥ siṃhaśārdūlasadṛśāḥ darpeṇa ca balena ca |
tairmeghavṛndācalakūṭasaṃnibhairmahābalairvānarayūthapādhipaiḥ|
babhūva bhūrbhīmaśarīrarūpaissamāvṛtā rāmasahāyaheto:।।
sa caturbhirmahābhāgaiḥ putrairdaśarathapriyaiḥ||
babhūva paramaprīto devairiva pitāmahaḥ |
praviśannāśramapadaṃ vyarocata mahāmuniḥ।
śaśīva gatanīhāraḥ punarvasusamanvitaḥ।।
babhūva bhūyo bhūtānāṃ svayambhūriva sammataḥ।
sarve vedavidaḥ śūrāḥ sarve lokahite ratāḥ।।
kalāpinau dhanuṣpāṇī śobhayānau diśo daśa | viśvāmitraṃ mahātmānaṃ triśīrṣāviva pannagau ।।
anujagmaturakṣudrau pitāmahamivāśvinau ।
atha tāścārūsarvāṅgyo rūpeṇāpratimā bhuvi । udyānabhūmimāgamya tārā iva ghanāntare।।
sumāgadhī nadī ramyā māgadhān viśrutā''yayau। pañcānāṃ śailamukhyānāṃ madhye māleva śobhate।।
tāstu yauvanaśālinyo rupavatyaḥ svalaṃkṛtāḥ। udyānabhūmimāgamya prāvṛṣīva śatahradāḥ।।
vasiṣṭhasyāśramapadaṃ brahmalokamivāparam। dadarśa jayatāṃ śreṣṭho viśvāmitro mahābalaḥ।।
tapaścaraṇasaṃsidhdairagnikalpairmahātmabhiḥ| satataṃ saṃkulaṃ śrīmadbrahmakalpairmahātmabhiḥ।।
aśvināviva rūpeṇa samupasthitayauvanau।।
yadṛcchayeva gāṃ prāptau devalokādivāmarau। kathaṃ padbhyāmiha prāptau kimarthaṃ kasya vā mune।।
varāyudhadharau vīrau kasya putrau mahāmune। bhūṣayantāvimaṃ deśaṃ candrasūryāvivāmbaram।।
gajatulyagatī vīrau śārdūlavṛṣabhopamau padmapatraviśālākṣau khaḍgatūṇīdhanurdharau।।
uṣṇāḍhyasyaudanasyātra rāśayaḥ parvatopamāḥ। mṛṣṭānyannāni sūpāṃśrca dadhikulyāstathaiva ca ||
vivardhamāno vīryeṇa samudra iva parvaṇi । hataṃ mene tadā rāma vasiṣṭhamṛṣisattamam ।।
vasiṣṭhasyāśramapadaṃ śūnyamāsīnmahātmanaḥ। muhūrtamiva niḥśabdamāsīdīriṇasaṃnibham।।
vadato vai vasiṣṭhasya mā bhairiti muhurmuhuḥ। nāśayāmyadya gādheyaṃ nīhāramiva bhāskaraḥ।।
ityuktvā paramakrudhdo daṇḍamudyamya satvaraḥ। vidhūma iva kālāgniryamadaṇḍamivāparam।।
samudra iva nirvego bhagnadaṃṣṭra ivoragaḥ। uparakta ivādityaḥ sadyo niṣprabhatāṃ gataḥ।।
hataputrabalo dīno lūnapakṣa iva dvijaḥ। hatasarvabalotsāho nirvedaṃ samapadyata।।
romakūpeṣu sarveṣu vasiṣṭhasya mahātmanaḥ। marīcya iva niṣpeturagnerdhūmākulārciṣaḥ।।
prājvalad brahmadaṇḍaśca vasiṣṭhasya karodyataḥ। vidhūma iva kālāgneryamadaṇḍa ivāparaḥ।।
tasyāsraṃ gādhiputrasya ghoramāgneyamuttamam। brahmadaṇḍena tacchāntamagnervega ivāmbhasā।।
vāryāphalakaparyantāṃ pibannikṣumatīṃ nadīm। sāṃkāśyāṃ puṇyasaṃkāśāṃ vimānamiva puṣpakam।।
ṛṣimadhye sa tejasvī prajāpatirivāparaḥ।।
agnikalpo hi bhagavān śāpaṃ dāsyati roṣataḥ।।
yathākramaṃ tadā pāṇiṃ jagrāha raghunandana। brahmadatto mahīpālastāsāṃ devapatiryathā।।
śanairvisṛjyate saṃdhyā nabho netrairivāvṛtam । nakṣatratārāgahanaṃ jyotirbhiravabhāsate।।
viśvāmitravacaḥ śrutvā kathānte raghunaṃdanaḥ। uvāca paramaprīto muniṃ dīptamivānalam ।।
tadagninā punarvyāptaṃ saṃjātaṃ śvetaparvatam । divyaṃ śaravaṇaṃ caiva pāvakādityasaṃnibham ।।
sa rājā brahmadattastu purīmadhyavasat tadā । kāmpilyāṃ parayā lakṣmyā devarājo yathā divam ।।
muditairmuniśārdūlaiḥ praśastaḥ kuśikātmajaḥ। nidrāmupācchrīmānasastaṃgata ivāṃśumān।।
utpapātāgnisaṃkāśaṃ hālāhalamahāviṣam । tena dagdhaṃ jagat sarvaṃ sadevāsuramānuṣam।।
gautamasya naraśreṣṭha pūrvamāsīnmahātmanaḥ। āśramo divyasaṃkāśaḥ surairapi supūjitaḥ।।
candrakāntānanaṃ rāmamatīva priyadarśanam।।
tena vibhrājatā tatra sā sabhā'bhivyarocata।। vimalagrahanakṣatrā śāradī dyaurivendunā।
tena vibhrājatā tatra sā sabhā'bhivyarocata।। vimalagrahanakṣatrā śāradī dyaurivendunā।
sa taṃ sasmitamābhāṣya putraṃ putravatāṃ varaḥ।। uvācedaṃ vaco rājā devendramiva kāśyapaḥ।
tuṣṭānuraktaprakṛtiryaḥ pālayati medinīm। tasya nandanti mitrāṇi labdhvā'mṛtamivāmarāḥ।।
prātastvāmabhiṣektā hi yauvarājye narādhipaḥ। pitā daśarathaḥ prītyā yayātiṃ nahuṣo yathā।।
hṛṣṭanārīnarayutaṃ rāmaveśma tadā babhau। yathā mattadvijagaṇaṃ praphullanalinaṃ saraḥ
janavṛndormisaṃgharṣaharṣasvanavatastadā। babhūva rājamārgasya sāgarasyeva nisvanaḥ।।
sitābhraśikharaprakhyaṃ prāsādamadhiruhya saḥ। samīyāya narendreṇa śakreṇeva bṛhaspatiḥ।।
guruṇā tvabhyanujñāto manujaughaṃ visṛjya tam। viveśāntaḥ puraṃ rājā siṃho giriguhāmiva।।
tadagyraveṣapramadājanākulaṃ mahendraveśmapratimaṃ niveśanam। vidīpayaṃścāru viveśa pārthiva śśaśīva tārāgaṇasaṅkulaṃ nabhaḥ।।
tatastadindrakṣayasannibhaṃ puraṃ didṛkṣubhirjānapadairupāgataiḥ। samantata ssasvanamākulaṃ babhau samudrayādobhirivārṇavodakam।।
jñātidāsī yato jātā kaikeyyāstu sahoṣitā। prāsādaṃ candrasaṅkāśamāruroha yadṛcchayā।।
aniṣṭe subhagākāre saubhāgyena vikatthase। calaṃ hi tava saubhāgyaṃ nadyāssrota ivoṣṇage।।
śatruḥ patipravādena mātreva hitakāmyayā। āśīviṣa ivāṅkena bāle paridhṛtastvayā।।
manthārāyā vacaśśrutvā śayānā sā śubhānanā। uttasthau harṣasampūrṇā candralekheva śāradī।।
śocāmi durmatitvaṃ te kā hi prājñā praharṣayet। aressapatnīputrasya vṛddhiṃ mṛtyorivāgatām।।
rājyaṃ yadi hi rāmasya bharatasyāpi tattadā। manyate hi yathātmānaṃ tathā bhrātṛ़ṃśca rāghavaḥ।।
sā hi vākyena kubjāyāḥ kiśorīvotpathaṃ gatā।। kaikeyī vismayaṃ prāptā paraṃ paramadarśanā।
tavedaṃ sthagu yaddīrghaṃ rathaghoṇamivāyatam।।
paridhāya śubhe vastre devateva cariṣyasi।। candramāhvayamānena mukhenāpratimānanā। gamiṣyasi gatiṃ mukhyāṃ garvayantī dviṣajjanam।।
iti praśasyamānā sā kaikeyīmidamabravīt। śayānāṃ śayane śubhre vedyāmagniśikhāmiva।।
athaitaduktvā vacanaṃ sudāruṇaṃ nidhāya sarvābharaṇāni bhāminī। asaṃvṛtāmāstaraṇena medinīṃ tadā'dhiśiśye patiteva kinnarī।।
udīrṇasaṃrambhatamovṛtānanā tathā'vamuktottamamālyabhūṣaṇā। narendrapatnī vimanā babhūva sā tamovṛtā dyauriva magnatārakā।।
sā dīnā niścayaṃ kṛtvā mantharāvākyamohitā। nāgakanyeva niśvasya dīrghamuṣṇaṃ ca bhāminī।। muhūrtaṃ cintayāmāsa mārgamātmasukhāvaham।
tayā tānyapaviddhāni mālyānyābharaṇāni ca।। aśobhayanta vasudhāṃ nakṣatrāṇi yathā nabhaḥ।
krodhāgāre nipatitā sā babhau malināmbarā।। ekaveṇīṃ dṛḍhaṃ badvā gatasattveva kinnarī।
sa kaikeyyā gṛhaṃ śreṣṭhaṃ praviveśa mahāyaśāḥ।। pāṇḍurābhramivākāśaṃ rāhuyuktaṃ niśākaraḥ।
upapannaṃ mahārhaiśca bhūṣitaistridivopamam। tatpraviśya mahārājassvamantaḥ puramṛddhimat।।2.10.16।।na dadarśa priyāṃ rājā kaikeyīṃ śayanottame।
sa vṛddhastaruṇīṃ bhāryāṃ prāṇebhyopi garīyasīm।। apāpaḥ pāpasaṅkalpāṃ dadarśa dharaṇītale। latāmiva viniṣkṛttāṃ patitāṃ devatāmiva।। kinnarīmiva nirdhūtāṃ cyutāmapsarasaṃ yathā। māyāmiva paribhraṣṭāṃ hariṇīmiva saṃyatām।।
kareṇumiva digdhena viddhāṃ mṛgayunā vane। mahāgaja ivāraṇye snehātparimamarśa tām।।
kimāyāsena te bhīru uttiṣṭhottiṣṭha śobhane। tattvaṃ me brūhi kaikeyi yataste bhayamāgatam।। tatte vyapanayiṣyāmi nīhāramiva raśmivān।
putreṣvagniṣu dāreṣu preṣyaśiṣyagaṇeṣu ca । nikhilenānupūrvyācca pitā putrānivaurasān ।।
iti sañcintya tadrājā nādhyagacchattadāsukham। pratilabhya cirātsaṃjñāṃ kaikeyīvākyatāḍitaḥ।। vyathito viklavaścaiva vyāghrīṃ dṛṣṭvā yathā mṛgaḥ।
asaṃvṛtāyāmāsīno jagatyāṃ dīrghamucchavasan।। maṇḍale pannago ruddho mantrairiva mahāviṣaḥ।
tvaṃ mayā''tmavināśārthaṃ bhavanaṃ svaṃ praveśitā।। avijñānānnṛpasutā vyālī tīkṣṇaviṣā yathā।
sa devyā vyavasāyaṃ ca ghoraṃ ca śapathaṃ kṛtam। dhyātvā rāmeti niśśvasya chinnastarurivāpatat।। naṣṭacitto yathonmatto viparīto yathā'turaḥ।
hṛtatejā yathā sarpo babhūva jagatīpatiḥ।।
kathaṃ drakṣyāmi rāmasya vanaṃ gaccheti bhāṣite।।
mukhavarṇaṃ vivarṇaṃ tu taṃ yathaivendumupaplutam।
vaidehī bata me prāṇānśocantī kṣapayiṣyati।। hīnā himavataḥ pārśve kinnareṇeva kinnarī।
idānīṃ tattapati māṃ yanmayā sukṛtaṃ tvayi।।
apathyavyañjanopetaṃ bhuktamannamivāturam।ciraṃ khalu mayā pāpe tvaṃ pāpenābhirakṣitā। ajñānādupasampannā rajjurudbandhinī yathā।।
ramamāṇastvayā sārdhaṃ mṛtyuṃ tvāṃ nābhilakṣaye।bālo rahasi hastena kṛṣṇasarpamivāspṛśam।।
kṣuropamāṃ nityamasatpriyaṃvadāṃ praduṣṭabhāvāṃ svakulopaghātinīm।na jīvituṃ tvāṃ viṣahe'manoramāṃ didhakṣamāṇāṃ hṛdayaṃ sabandhanam।।
kimidaṃ bhāṣase rājanvākyaṃ gararujopamam।
ānāyayitumakliṣṭaṃ putraṃ rāmamihārhasi।।
mahotsavasamākīrṇāṃ rāghavārthe samutsukām।। candanāgarudhūpaiśca sarvataḥ pratidhūpitām। tāṃ purīṃ samatikramya purandarapuropamām।।।
vāhanaṃ narasaṃyuktaṃ chatraṃ ca śaśisannibham।।
yathā nandati tejasvī sāgaro bhāskarodaye।।
prītaḥ prītena manasā tathā'nandaghana ssvataḥ।
uttiṣṭhāśu mahārāja kṛtakautukamaṅgalaḥ।। virājamāno vapuṣā meroriva divākaraḥ।
candrāṃśuvikacaprakhyaṃ kāñcanaṃ ratnabhūṣitam।। sajjaṃ tiṣṭhati rāmasya vālavyajanamuttamam।
candramaṇḍalasaṅkāśamātapatraṃ ca pāṇḍuram। sajjaṃ dyutikaraṃ śrīmadabhiṣekapuraskṛtam।।
tato dadarśa ruciraṃ kailāsadṛśaprabham। rāmaveśma sumantrastu śakraveśmasamaprabham।।
śāradābhraghanaprakhyaṃ dīptaṃ meruguhopamam।। maṇibhirvaramālyānāṃ samuhadbhiralaṃkṛtam।
candrabhāskarasaṅkāśaṃ sūto rāmaveśma dadarśa ha।